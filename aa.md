Gobliny - niewolnicy doskonali - tani w utrzymaniu, nie aż tacy słabi, każdego robotnika można zastąpić skończoną liczbą goblinów.
Jakikolwiek model rodziny - brak
Jakiekolwiek wierzenia - brak
Cel życia - brak
Można powiedzieć że goblin przechodził kryzys wieku średniego w wieku 2 lat kiedy to zaczyna pracę w wybranym (niekoniecznie przez niego) zawodzie.
Życie goblina: 
- 5 miesięcy w brzuchu matki
- 5 lat dorastania
- max 60 lat życia (przy super opiece lekarskiej i odżywianiu, czyli zwykle dużo mniej)
Czyli gobliny zwykle zostają sprzedane jeszcze przed osiągnięciem dorosłości.

Moja niewola - plantacja narkotyków - dość nudne, cały czas robisz to samo
sadzenie narkotyku, zbieranie kwiatków, obcinanie gałęzi, wyrywanie chwastów, ... W chwilach wolnych kradnięcie dodatkowego jedzenia orkom
Ja jestem młodym goblinem, także nie robiłem za bardzo innych rzeczy, ale wsród pozostałych niewolników byli też tacy którzy się zajmowali trudniejszymi sprawami - było kilku umiejących w budowanie szałasów (czy tam w sumie małych domków z drewna, taki projekt jest bardzo długi, ale w efekcie było w miarę ciepłe, nieprzemakalne schronienie), bo w końcu orkowie nic dla niewolników nie zrobią. Było kilku zajmujących się tworzeniem sprzętu do pracy (noży, drabin, etc), jacyś sobie hodowali własne małe uprawy jadalnej zieleniny, był pewnie jakiś kucharz, ...

Jedzenie i picie dostawało się od orków, którzy z kolei dostawali je z miasta położonego dość daleko. Jak coś się stało i plantacja została zniszczona to w zasadzie wiadomo było że większość goblinów zginie, ale tak na prawdę większa część z nich nie miała już żadnego instynktu samozachowawczego i po prostu czekali aż coś się stanie albo ktoś im powie co mają robić. Były jakieś próby zorganizowania ich w celu uzyskania jakiegokolwiek źródła pożywienia, ale szybko te nieliczne dobrze myślące osobniki (wśród nich Gnom) zaczęły uciekać bo stwierdziły że same poradzą sobie lepiej. 

Gobliny mają dość mało empatii (+jeszcze mniej dzięki doświadczeniom z niewoli) i za bardzo nie przejmują się zostawiając resztę swoich na pastwę losu. 


Nie trzeba goblinów trzymać na łańcuchach, wystarczy im powiedzieć że poza plantacją zginą. Jako że wśród robotników była czasami duża rotacja to niektóre Gobliny były wybierane przez Orków jako "kapłani". Dostawali dodatkową zapłatę na zakończenie "turnusu", a w zamian podczas swojego pobytu mieli przepowiadać jakie to złe rzeczy dzieją się wolnym goblinom. Że są poszukiwani do samej śmierci przez Orki i inne rasy. Że większość Goblinów po ponownym złapaniu jest poddawana jak najróżniejszym torturom żeby zostać na koniec rozerwanym na strzępy. Dlatego wolne Gobliny (przynajmniej przez jakiś czas po ucieczce) są przeświadczone o tym że wszyscy orkowie ich poszukują podczas gdy dla Orków to strasznie mała strata wliczona w koszta. 